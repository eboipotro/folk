[{"name": "প্রাচীন কবি", "link": "https://bn.wikipedia.org/wiki/চর্যাপদের_কবিগণ", "description": "চর্যাপদের কবি বা সিদ্ধাচার্য চর্যাপদ রচনা করেছিলেন। সাধারণত বজ্রযানী ও সহজযানী আচার্যগণই সিদ্ধাচার্য নামে অভিহিত হতেন। তিব্বতি ও ভারতীয় কিংবদন্তীতে এঁরাই 'চৌরাশি সিদ্ধা' নামে পরিচিত। তবে এই ৮৪ জন সিদ্ধাচার্য আসলে কারা ছিলেন তা সঠিক জানা যায় না।\n\nচর্যার কবিরা ছিলেন পূর্ব ভারত ও নেপাল রাষ্ট্রের বিভিন্ন অঞ্চলের অধিবাসী। কেউ পূর্ববঙ্গ, কেউ উত্তরবঙ্গ, কেউ বা রাঢ়ের অধিবাসী ছিলেন। কেউ কেউ বিহার, কেউ ওড়িশা, কেউ বা আবার অসম বা কামরূপের বাসিন্দাও ছিলেন। এঁরা ব্রাহ্মণ, কায়স্থ, ক্ষত্রিয়, বণিক এমনকি অন্ত্যজ শ্রেণী থেকেও এসেছিলেন। কেউ কেউ রাজবংশজাতও ছিলেন। এঁরা পূর্বাশ্রমের পিতৃপ্রদত্ত নাম ত্যাগ করেছিলেন বলে নাম দেখে এঁদের জাতি স্থির করা যায় না। এঁরা হিন্দুধর্মের সনাতন শাস্ত্রবিধান মানতেন না বলে এঁদের বেদবিরোধী ও নাস্তিক আখ্যা দেওয়া হয়। সাধনার নামে গোপনে কেউ কেউ যৌনাচারও করতেন বলে আধুনিক গবেষকগণ মত প্রকাশ করেন।"},
{"name": "সুব্রত অগাস্টিন গোমেজ", "link": "https://www.goodreads.com/author/show/13529195.Subrata_Augustine_Gomes", "image": "http://arts.bdnews24.com/wp-content/uploads/2012/04/subrata-p.jpg", "description": "দক্ষিণ ঢাকার নবাবগঞ্জ থানা-স্থ বান্দুরা গ্রামে ১৯৬৫ সালে সুব্রত অগাস্টিন গোমেজের জন্ম। এক বছর বয়সের আগেই পিতার কর্মস্থল ঢাকা শহরে আগমন এবং সেখানেই বড় হ’ন, জীবনের অধিকাংশ সময় কাটে পুরানো ঢাকার নারিন্দা, লক্ষ্মীবাজার, সুত্রাপুর এলাকায়। তেজগাঁও ক্যাথলিক প্রাইমারি স্কুলে প্রাথমিক, সেন্ট গ্রেগরিজ হাই স্কুলে মাধ্যমিক, ও নটরডেম কলেজে উচ্চমাধ্যমিক শেষে ঢাকা বিশ্ববিদ্যালয়ে ইংরেজি সাহিত্যে বিএ (অনার্স) ও মাস্টার ডিগ্রি।\n\nমধ্য-আশি থেকে লেখা প্রকাশ পেতে শুরু করে একবিংশ, প্রসূন, প্রান্ত, গাণ্ডীব, সংবেদ, অনিন্দ্য, নৃ, দ, নির্মিতি, প্রভৃতি ছোটকাগজে। এখনও অবধি মূলতঃ ছোটকাগজেরই লেখক। নিজে, মাসুদ আলী খানের সঙ্গে সম্পাদনা করেছেন প্রসূন। তাছাড়া শামসুল কবির (কচি) ও ফরহানুর রহমান অপি-র সঙ্গে প্রথমাবধি যুক্ত ছিলেন বৈকল্পিক প্রকাশনা সংস্থা পেঁচা-র সঙ্গে। ইদানীং অগ্রবীজ পত্রিকার যৌথ সম্পাদক।"}]
